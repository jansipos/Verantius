<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1538">
        <titleStmt>
            <title>Epistulae anni 1538, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 4332</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Siječnja 2008</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái (vol. 6, p. 6, br. 2)</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1538" period="15xx_2_third">1538</date>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-08-16</date>
        Pisma iste godine spojena u jedan dokument.
    </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
        <div type="prosa-epistula">
            <opener>Antonius Wrancius Francisco Musnensi S.</opener>
            <p> 
                Quoniam unicus avunculus meus Statilius, episcopus amplissimus, prae omnibus caeteris mortalibus datus est, quem colere, quem observare, quem vereri, quem non offendere, cui demum per omnes numeros obtemperare debeam propter difficiliorem ejus naturam et severitatem nulli hominum parem. Apud eum te non exigua authoritate pollere, aditum ad illum, facileque colloquium omni tempore, non observatis momentis, secum habere, ac desideriorum compotem ab ipso semper discedere scio. Quare saepius ad te scribere et secretarum rerum mearum curam confidentius inducor commendare, cujus amorem ac benevolentiam erga me, saepenumero perspectam habui.</p>
            <p>Rogo itaque, fac me quamprimum certiorem, si intelligere potuisti: num avunculus meus moram hanc meam Albensem ferat iniquo animo, quo tempestive consilium capiam, et indignationem ejus evitem. Ea enim si a me abest, abest omne malum; si adest, adsunt omnia. Nam ipse mihi est et imperator et rex, immo uterque parens et fortuna. Si autem animum meum noscere desideras, certe is est, qui facile ab aula hujus corruptissimi temporis abesse possit, idque non quod jam otio domestico et ignaviae placeat decumbere, neque ingenium apud principes ac in luce vellem <pb n="37"/> seu bonis <sic>arcibus</sic> exercere, sed quod magis ibi sim otiosus quam domi, nullumque frequentius in aula ista quam sedentarium ago servitium. Quotidie autem vel unum in aula gradum non progredi, profecto undecim regredi est. Haec soli tibi duntaxat scribo, tu vero idem ad me vicissim facito, ut sciam quid animi hac de re meus avunculus in me habeat. Cui ut omnibus in rebus obtemperare possim, omnia mea et me ipsum nihili facio, ut nihil penitus ab officio me, quo illi teneor, dimoveat. De inopia autem mea rei pecuniariae vellem tacere. Scis enim, quanta laborem, sed timeo quod nuper in adventu Solimani Turcarum caesaris metuebam, qui scilicet si hoc regnum invadebat, ut minabatur, cogebar, per Deum, praeposituram hanc meam Transsylvanam, nam Budensem dudum desolavit, ita relinquere ut acceperam, nimirum pauper et vix decem ducatorum dominus. Cujus quidem reditus annuos non ego, nam parvo natura mea contenta est, sed aulicus decor, sed honoris suadela, et longae spei opinio totos exhaurit, neque animadverto prius, quam annus exierit. Congerendum itaque nonnihil est, et futuris casibus reservandum, quos odia principum ac procerum, et ambiguitas hujus regni status assidue polliceri videntur. 
            </p>
            <closer>
                <salute>Vale.</salute>
                <dateline>Albae Juliae Transsylvanae <date when="1538-11-13">idibus Novembris MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Valentino Basoni S.</opener>
            <p>Audiens te, Valentine <sic>charissime</sic>, in patriam jam rediturum tandem, summam voluptatem accepi; majore nunc afficior tristitia, quum redire differas. Si de loco ac statu tuo dubitas, frustra id agis. Nam hic tibi omnia sunt integra et ex sententia successura. Apud Joannem Statilium, episcopum Transsylvanum, avunculum meum, quemadmodum Michael Farnae tecum perfecit, poteris habere conditionem non contemnendam, apud vero regem etiam optandam consequeris. Redeas tantummodo, nec ultra immoreris, posteaquam et quae Germanus Enyo turbaverat, pacata sint, et a Turca hoc anno tuti simus. Etenim avertimus illum a nobis qua dando, qua pollicendo, nonnihil etiam terrendo <sic>ampullosioribus</sic> apparatibus nostris, si modo tanta bellua exiguitate nostra terreri possit. Quod si quid insequenti molietur contra nos novi, aut etiam si non, speramus nos Pauli <num value="3">III</num>. pontificis maximi, Caroli V. imperatoris, Francisci regis Galliarum et senatus populique Veneti marte, ac duce Christo secum tuto pugnaturos, praesertim si tantorum principum foedus et consensus non refrigescet. Tu interim ad quae moveo, hortor, urgeo, adhibe animum, et redi vel fratris tui gratia, qui te plurimum in hoc regno esse desiderat, quique <pb n="35"/> tibi ob tam diuturnam istam tuam moram etiam vehementer irascitur, et quum accepta ab eo pecunia, qua te a creditoribus Viennensibus redimeres, nondum redemeris, neque domum redieris, etiam dejerat: nunquam posthac tibi suppeditaturum, quo te sustentes, tametsi ad Libitinam devenisses. Me, ut semper habuisti, habes tui amantissimum. Rogo mittas mihi Ursini Velii de rebus Hungaricis historiam, aut si malis, tute portes, quod et ipse malo; neque te taedeat: si pluris constabit, quam quae arca tua emere possit, supplebit mea, tibique claudetur nunquam. Brassicanis magna, sed majori majore diligentia me commendes, quocum et amicitia mea major est, et consuetudo intercessit frequentior, alioqui utrumque amo singulariter et complector propter mores ac litteras, quibus pollent. Si quid habes de rebus Germanicis et Italicis, perscribas velim, aut coram relaturus advola. 
                
            </p>
            <closer>
                <salute>Vale.</salute>
                <dateline>Colosvarii <date when="1538-10-12">XII. Octobris die 1538.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Francisco Andronico Tranquillo S.</opener>
            <p>Veteri necessitudine nostra, quam tum patria tum diuturna et fraterna olim inter nos consuetudo conciliavit, plurimum vero moribus tuis candidissimis, ac eruditione et comitate singulari, multaque humanitate, dudum, mi Tranquille, adhortabar, ut ad te litteras darem. Verum, si credis, scito me nunquam intellexisse, quisnam te locus in orbe terrarum haberet, posteaquam Gritteam cladem evaseras, et quam saepissime de vita etiam tua ob varios casus, quibus te actum ferebatur, dubitasse: quandoquidem diu te nobis et fidiculis Austriaca factio Viennae Pannoniae torserat et carceribus exstinxerat. Quoties ego tunc vicem tuam indolui, quoties tui sum misertus, et maledictis fortunam istam tuam incesserim, quae nullibi adhuc tibi certam sedem constituere voluerit, et surgentem te semper nequitia sua, virtuti quippe tuae non tibi inimica quasi manu colliserit: equidem confido, te, cui animus meus apertus est, vel me tacente perspecturum facile, idque sine dubio crediturum; quum te sincero corde semper amaverim, meque abs te amari non vulgaribus argumentis cognoverim. Nunc vero accepto certo nuncio, te esse in oppido Kesmark, vehementer ipsi mihi et gavisus et gratulatus sum, quod superesses et certe valeres, utererisque tanti viri contubernio ac patrocinio, statimque pro mea in te benevolentia scribendum mihi ad te esse duxi, ut saltem mutuis litteris colloqueremur et una essemus. Habes jam animum erga te meum, habes et voluntatem. Restat, ut te soler, si solandus es, quum et homo sis et humani a te nihil alienum putem. Casus itaque tuos, Tranquille charissime, fer, ut soles, forti animo, virtute tua te sustentes, nec fortunae succumbas, quae natura ipsa debilibus, et iis, quibus infra nihil est, facile parcit, et in suis caudicibus haerere permittit; magna vero ac fortissima quaeque ad oppugnandum sibi deligit, nimirum ut tandem victa a virtute, in summo victorem collocet, quod tibi procul dubio futurum fata tua pollicentur, quae te tam diu in afflictionibus servarunt, si modo infractus perstiteris. Etenim pugnandum tibi adhuc est, ut jam diu pugnas, et vincendum parandumque virtute, quod per fortunam auferri nequit, sciens, haud quaquam tuum esse, quod ipsa tuum fecerit. Sed ne infirmus, fortissimum et 
                <pb n="17"/>
                prudentissimum moneam, sic habeto: me quicquid id est, ex amore facere, quo te prosequor, omnesque honorum utilitatumque accessiones tibi optare, quas quemque sibi ipsi ab immortali Deo optare decet. Reliquum est: Hieronymo Lasky, oro, commendes me et ita in gratiam ejus restituas, ut quicquid a maligno vel potius mendaci quodam homine ex Francia mali animi in me contraxerat, totum in bonum convertat, efficeque, ut me diligat, quemadmodum, si potest fieri, charissimos soleat; scis me eo etiam tempore ipsum semper coluisse et magnifecisse, quo illi cum avunculo meo non conveniebat, idque memor certe sapientis illius sententiae: ita amicis, inimicisque utendum esse, ut ex inimicis amicos, ex amicis inimicos sciremus nos aliquando habituros; quod nunc videre est inter hunc ipsum Lasky et avunculum meum. Quare si hanc amice amico operam praestiteris, rem mihi oppido gratissimam facies, quia viri ejus ingenium, tam in re litteraria quam in bellica excultissimum, in omnibus negotiis consilium celeritatemque maturrimam, ubi usuvenerit, pro mediocritate mea soleo commendare, si paulo constantior et minus praeceps esset, studeretque parsimoniae, neque ex novis rebus, quas Aloisius Gritti moliebatur in Hungaria, spes suas dum festinat assequi, ingratitudine sese erga Joannem regem infecisset. Nova nulla scribo, quum ipse melius scias, si quae sunt. Sunt autem veteres ignes et incendia, novi vero luctus et angustiae ac mala universa, quae jam inde a clade Mohachiense nobis minitantur, utinam non opprimant. 
                
                
                
            </p>
            <closer>
                <salute>Vale.</salute>
                <dateline>Thordae <date when="1538-05-26">VII. kal. Junii MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Hieremiae Jacobino S.</opener>
            <p>Adagium est, multas amicitias silentium dirimere, quod etsi penitus necessitudini nostrae non contigit, nonnihil tamen ob diuturnam absentiam nostram mutuam, quum usu et consuetudine sua caruerit, oblivione jam labi ac cessare videbatur, nisi opportune nuper hic Segesvarii convenissemus, et velut a longo quodam postliminio, non dicam amicitiam, quae alioqui animo meo, arbitror, neque tuo unquam exciderit, sed amicitiam hanc sane nostram jucundissimam, dudum
                <pb n="13"/>
                Brassoviae plurium dierum spatio initam et constitutam, convictu atque colloquiis suavissimis in pristinum statum reduxissemus. Quid tum temporis vicissim alter alteri receperimus, existimo te non fugere. Illud tamen omnino praeteriit, quod Stephano Matychnay secretario regio, oratori ex Transalpinis in aulam redeunti, litteras ad me dederis nullas. Porro, si te tam cito aut immemorem mei effectum esse, praesertim recens inter nos revocata memoria, aut ad me scribere, hominem non solum amicum verum et fratrem pene tuum gravari putarem, equidem stentoreo clamore querer et ad Jovem conciliatorem provocarem, teque tam diu fraternis stimulis lacesserem, donec istud ipsum silentium tuum necessitudinis nostrae crassatorem dirimerem, et vocalem redderem. Nam quod ad me attinet, quamquam facilius invitatus respondeo, quam invitem, invito tamen, doque operam, ut te vel ex hoc a me sincere amari intelligas, meque obnixe contendere, ne ipse quoque animo tuo effluam, quum tu in meo totus sis. Sed haec expostulatio ne sit tecum mea, an potius litterarum tuarum efflagitatio, tute judices, et pro amicitia nostra expendas. Caeterum si litteras tuas interdum legero, leges crebro et tu meas, ac aeque copiosas et plenas amoris, ut fuerint tuae, idque, ut ingenue de me polliceri non dubitem, ita de te sperare facile inducor.</p>
            <p>Venio ad Joannem Hontherum virum doctum et clarissimum, de quo nuper plura coram, ac de eo quid scribam? Mihi certe si vel de ipsa fama charissimus est et optatissimus, Deus bone, quantus meae erga eum dilectioni cumulus accederet, si de facie cognoscerem? Dici profecto vix potest, quam valde amicum me, familiaremque esse cupiam. Sed tu illi meo nomine salutem
                <pb n="14"/>
                dices, maximeque efficies, ut me quam maxime diligat, etiam atque etiam rogo; fraternam etiam operam ac studium meum, illaque omnia officia, quibus conjunctissimorum hominum amicitiae solent inviolabiliter, sempiterneque conservari, pollicearis ei velim. Ad te autem, quemadmodum optaveras, mitto de cervo regis mei versiculos, quorum nuper hic apud me memineramus; si placebunt, amoris atque humanitatis erit tuae, sin minus, nihil mirabor, nam et ipse dignos esse, qui in spongiam incumbant, dudum novi. Saltem itaque vel semel perlegito, et Vulcano dein tradas.</p>
            <closer>
                <salute>Te ut ipsum me amo et diligo. Vale.</salute>
                <dateline>Segesvarii <date when="1538-05-08">VIII. id. Maji MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Petro Porembio. S.</opener>
            <p>Accepi litteras tuas per Erasmum Gyerlachonzchy regis mei secretarium datas, quae mihi eo quidem jucundiores exstiterunt, quo diutius fuerunt exspectatae. Visus sum hoc tempore, quo non mediocriter varia hujus regni fortuna affligimur, maximo gaudio affici, intelligens, te et vivere, et bene valere, esseque optimo loco, et auctum beneficiis ac dignitate conspicua atque insigni. Illo enim triduo, quo Cracoviae persistens nuper in amicitiam tecum concessi, tam fortiter animo meo inhaesisti, ut etiam memoriam tui constantissime, licet me Ister licet te Nilus habeat, vel si quid
                
                <pb n="15"/>
                distantius dici possit, quoad superero, retinere decreverim. Quod si te dubitare crederem, pluribus argumentis declararem, sed ea nihil aliud essent quam verborum multiplicatio. At demus hoc locorum intervallis, quibus sejungimur, demus necessitudini nostrae, quae in otio, si vera est, esse non debet, et postquam praesente consuetudine frui nequimus, nihil superfluum, neque ab amicitia nostra alienum faciemus, si majore blandientium verborum copia voluntates nostras confirmabimus. Hoc tu certe proximis litteris tuis, tum amoris tum fidei erga me tuae plenis, egregie praestitisti, hoc ipse quoque nunc his meis exhibeo, reddoque benevolentiae erga te meae, perpetuo duraturae firmissimum pignus, et clarissimum testimonium. Ubi autem mones, ne de observantia in me tua in dubium veniam, facis tu quidem amice et ex humanitate, facileque abs te quanti fio, et quam vehementer me amas, perspicio, verum scito, nunquam meum cor ejusmodi ambiguitate fluctuasse, quamquam existimavi te Cracovia excessisse aut vita decessisse, quod nemo unquam ab eo tempore, quo ab invicem discessimus, ubi locorum ageres, nuncium mihi afferre potuerit; quum nullus istinc orator, aut quivis privatus civis ad nos venit, quem de te non quaesierim, litteras vero quot ad te dederim, ipse Erasmus testis sit. Sed nunc tu recte, mi Petre, et dignum amicitia nostra fecisti, quod usuram tanti, tamque diu muti inter nos temporis epistola tua redemisti, quodque ubi esses, et quod mei memoriam retineres, demonstrasti. Si itaque jam alter alteri a mutua quadam oblivione restituti sumus, postquam et ego te canonicum Cracoviensem esse sciam, et tu me Budensem ac Transsylvanum praepositum non ignores, rogo, velis me interdum saltem litteris tuis invisere, quod ipse quoque vicissim me facturum tibi polliceor. Nec quisquam amicitiam nostram invalidam putet, utpote quae parvis initiis orta, et nullis adhuc officiis beneficiisque, ultro citroque tum datis tum acceptis, aucta et communita fuerit, quandoquidem tanta me humanitate, tanta animi hilaritate ac rei tuae domesticae largitate superioribus annis ex Italia redeuntem excepisti, atque in contubernio tuo honorifice pro voto et conditione mea habuisti, ut te non solum prae caeteris amicis unum potissimum, verum etiam non secus, ac meipsum amem.</p>
            <closer>
                <salute>Par pari itaque referas, et amantem redama, teque a me maximi fieri credas, velim. Vale. </salute>
                <dateline>Segesvarii <date when="1538-05-08">VIII. id. Maji MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Martino a Kalmancheh S.</opener>
            <p>Persuasum tibi esse non dubito, magnas me et impensas facere et plurimum egere pecunia, idque propter praesentes tumultus bellicos, quibus tum equi plures tum majus famulitium est mihi alendum, nec mihi ipse deesse possum aut debeo, nec secus facere licet, nisi ex aula secessero, quod quidem nec per principem mihi, nec per avunculum meum, communem praesulem datur. Quare si ullo alio tempore quampiam rem gratam in me contulisti, hanc profecto longe gratissimam conferes, si aurum, ut dicunt, urburarum mearum ad festum divi Michaelis per te accipiam. Quod si praestiteris, omnes veri amoris erga me tui numeros explebis, et amicitiam nostram mutuam immortalem facies, meque magis tuum reddes imposterum, quam sim meus.
            </p>
            <closer>
                <salute>Vale.</salute>
                <dateline>Albae Juliae Transsylvanae <date when="1538-06-22">X. kal. Julii MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Francisco Andronico Tranquillo S.
            </opener>
            <p>Binas tuas accepi litteras, quas amore, officio, atque humanitate similes meis exspectabam, neque credebam, te magis ingeniosum in diluendis criminibus tuis esse velle, quam in recuperanda gratia principis, Statilii patrocinio, Wrancii vero amicitia confirmanda cupidum declarare. A me enim <corr>in</corr> ipso principio, atque adeo in toto contextu litterarum tuarum cuppas intempestivius profecto, quam pro tot officiis meis et tua modestia, reposcis; Statilium fortunae tuae <pb n="20"/> eversorem, regem fortunarum direptorem appellas; vindictas tuas in Deum, nunc demum Christianus effectus, rejicis; Grittumque, idolum illud tuum amplissimum et spei tuae cornucopiam, indigne, quemadmodum habet epistola tua, peremptum obtrudis ac declamitas. Vide quam opportune, quam egregie pro reditu tuo in Hungariam laboras; quas principi pro gratia nuper per Hieronymum Lasky tibi impetrata gratias habeas; quas Statilio referas, qui te quingentis ducatis a captivitate, jam morti destinatum, et sub carnifice supplicem, redemit. Ad me quod attinet, quam vellem aequius benevolentiam ac studium meum et officia in te expendisses, quippe qui reculas tuas ex hospitio, quo utebaris, custodiae meae, ut jusseras, admissis tribus juratis civibus Budensibus, in domum avunculi mei transtuleram. Duas cuppas, unam sellam turcalem, tapetem unum, trium ulnarum longum, praeterea nihil, proficiscens in Gallias orator, commonito prius eodem avunculo meo, et rogato ut tibi satisfaceret pretio, accepi. Reliquum quicquid fuit, Jacobus frater tuus tamquam ex igne, solius mei nomen praetexendo, eripuit et divendidit, dum caetera omnia, quae apud alios reposita fuerant, utpote proscripti hominis diriperentur. Et quamquam ea, quae velut e naufragio correpta servaveram, tua semper duxi, tibi servavi: ab illa tamen die, qua legi litteras tuas avarissimas et beneficiorum immemores, aculeorum tuorum impatiens, omnia cum aliis in proscriptionem abire permisi, et ne hilum quidem, quod tuum posses dicere, apud me reliquum feci. Tristissimus haec ad te scripsi et invitus, lacessitus tamen; verum quo animo tuas ad me dedisti litteras, eodem has meas accipe. Etenim torserunt me tuae, torqueant et te meae, <pb n="21"/> posteaquam non mei, qui te ut me alterum dilexi, sed cupparum, rei externae et periturae memoriam praecipue retinuisti.
            </p>
            <closer>
                <salute>Vale.</salute>
                <dateline>Colosvarii <date when="1538-08-01">kalendis Augusti MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Stanislao Tarloni episcopo Praemisliensi S.</opener>
            <p>Quamquam nullum mihi argumentum scribendi occurrebat, quod aut tua aut mea interesset, recordari tamen illorum, quos dudum amandos, colendos, observandosque nobis proposuimus, non tam debiti nostri muneris esse censeo, quam suave jucundumque futurum, si saepius id fecerimus. Quum enim superiore abhinc jam secundo anno essem Viennae Pannoniae cum oratoribus nostris, qui de pace nostra Hungarica apud serenissimum Romanorum regem agebant, et te ibidem legatum invisendi, cognoscendique gratia convenissem, quem de fama dudum, de facie nondum cognoveram, tanta me humanitate ac hilaritate vultus, animoque lucidissimo, ut conjicere licuit, et excepisti et alloquutus es, ut vix notissimum et charissimum hominem majore potuisses, quod ego nullis antea nec officiis nec meritis apud te promerueram. Verum omni amore atque obsequio, si quod a me in tanti viri ac praesulis usum abire possit, statui eundem sempiterne prosequi, et jussis ejus semper praesto esse, accedente huic scintillulae devotionis erga te meae ingenti igne laudum et magna vi praeconiorum, quae de virtutibus tuis Erasmus Gierlachonschy meus necessarius non raro, sed semper, nec apud me solum, sed apud omnes, quibuscum optimi <pb n="9"/> quique nominari cupiunt, libens ac sedulo excitat et diligenter enumerat. Id itaque quicquid est, quod a me tuae amplitudini offertur ac dicatur, ex intimo cordis penetrali procedit, rogoque, accipe paterno animo, et me complecti ac in numerum benevolorum tuorum velis assumere. Homines enim sumus, et sicut amare optimos jure quodam naturali inducimur, ita ab eisdem amari vehementer cupimus.</p>
            <closer>
                <salute>Vale.</salute>
                <dateline>Albae Juliae Transsylvanae <date when="1538-03-31">pridie kal. Aprilis. M. D. XXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Verancius Thomae Myndzentino S.</opener>
            <p>Odiosiores, ut ais, colloquutiones, quae inter me et Franciscum Baccium proxime contigerunt, ex equisonum nostrorum temulentia scito provenisse, nec arbitror eorum rixas ac jurgia tanti debuisse fieri, ut nostras succendissent, et amicitiam, quae mihi secum intercedit, aut violassent aut exstinxissent. Quandoquidem illum ego semper per Deum sincere amavi ac magni feci, et si vel timor vel adulatio non est suspecta, etiam colui. Quod ut confirmem, et integritatem meam, qua in amicos esse soleo, defendam, nunc etiam inter rixas eum observo, propter ejus non mediocrem eruditionem, meque idipsum facturum, mea constantia ductum, posthac quoque <corr>polliceor</corr>, nisi me per calumniam ab se repulerit. Semper enim turpe duxi et illiberale, cito aut exili aut vili de causa ab amicitia discedere, quamquam et ipse praeceps in iram est, et ego in amicis ferendis pertinax, quamdiu non contemnar. Sed haec forsan dies et amici lenient, quae natura corruptior exacerbavit. Caeterum tantum abest, ut in his turbis nomen tuum miscuerimus, ut ne in mentem quidem nobis tunc veneris, quem sciebamus cum archiepiscopo Collocensi dudum in Hispanias profectum. Igitur ne expostules, nec injuriarum nos insimules, velim, mi Thoma, quia nec tu causam nobis
                <pb n="12"/>
                controversiarum praebuisti, nec nos quaepiam tunc carpsimus sine causa, praeter quam nos ipsos. Tui vero amice, ut par est, et memini interdum, et quoad vixero, absentis volo meminisse, praesentem vero ex animo diligere, quod versa vice abs te quoque non diffidenter spero. At his omissis, quae nunquam fuerunt, ni malevoli auribus tuis illa instillavissent, rogo interponas te, non enim pudet me amissum amicum recuperare, et nos utrique nostrum restituas. Si quidem pulcherrimum et christianum est, homines injuriarum oblivisci, errata corrigere, et dissidentia in unitatem revocare. De reditu tuo incolumi, quod primum debebat esse, gratulor, et felicitatem tibi precor, ac ex animo operam meam commendo.</p>
            <closer>
                <salute>Vale.</salute>
                <dateline>Thordae <date when="1538-05-04">IIII. non. Maji MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Stephano Broderico Vaciensi episcopo S.</opener>
            <p>Tametsi deberem crebriores ad te dare litteras, praesul optime et de me saepe benemerite, quem filiali ac vigilantissima observantia prosequor et colo, ut ex me quoque nonnihil eorum intelligere posses, quae nunc in aulam quaeque dies afferat; tamen quum ego nonnisi vulgaria, et quae in triviis circumferuntur, id temporis habeam, quibus certe indignum esset aures tuas offendi, per me potissimum: minus multa ac non ita saepe scribo, quum alioqui te tum regiis, tum multorum aliorum litteris, ad quos res alicujus ponderis perveniant, quotidie certiorem fieri non dubitem. More itaque solito salutem tibi a Deo Optimo Maximo et omnem optatum statum cum felicitate,annosque quam longissimos, verum quoad taedium non afferent, precabor. Meam deinde operam, studium ac servitutem propensissimo animo, dudum alioqui tibi addictam offero et commendo, quae quidem in hac parte omni libertate mihi charior est, quum illa uteris. Ea ut saepe uti non dedigneris, oro, obsecroque plus quam vehementer.</p>
            <closer>
                <salute>Vale.</salute>
                <dateline>Segesvarii <date when="1538-02-14">XVI. kal. Martii MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Nicolao Bogaucio episcopo Dumnensi S.</opener>
            <p> 
                Quoniam soleo ad amicos meos charissimos eo longiores dare litteras, quo rariores, nostra hujus temporis nova largius perscripta accipe, quae quidem non existimo nova esse, quum jam inde a conciliata Turcae amicitia semper nobis et timenda et exspectanda fuere. Solimanum imperatorem Turcarum omnino irati animi erga nos esse, non dubiis argumentis percipimus, nec alia causa est, quam quod in mutuam concordiam principum christianorum proxime factam, Joannem quoque regem nostrum ivisse, et sanctissimae eorum unitati nomen dedisse, cumque Romanorum rege Ferdinando pacem composuisse intelligat. Quare potiri hoc regno festinat, quo privati, Christiani debiliores reddantur, ipse vero commodius arma ipsorum sustinere atque arcere possit, sciens Hungariae regnum semper christianae reipublicae fortissimum ac indefessum exstitisse propugnaculum. Venire itaque maturat cum ingenti exercitu et bombardarum apparatu, nec tamen, ut ab exploratoribus affertur, habet ultra quam centum quinquaginta millia equitum, janizariorum ad summum octo. Iter per Transalpinos instituit, Moldaviam prius subacturus, deinde in Transsylvaniam cogitat. Una omnium vox est, ibi personaliter hiematurum, utinam non cum maximo nostro malo. Dicitur etiam jam et sanzachatus ex his provinciis decrevisse, ac alteri duorum filiorum, quos secum in castris duxit, Transsylvaniam, Moldaviam alteri, alias demum aliis simili ratione praecipuis viris dudum subscripsit. Rex noster, qui semper gessit christianum animum, nunc profecto, nec enim ulterius arte hostis duci potest, re ipsa, Deo favente, declarabit, quam male multi Christiani superioribus annis de se senserunt, eique falso conviciati sunt. Omnem ex Hungaria militem, omnes proceres, omnem nobilitatem ad se accivit, relictis Budae, aliisque in locis, exactiore cura conservandis, firmis atque opportunis praesidiis; Transsylvanos ad unum in arma domibus evocavit, et in aciem unam cum eis concessit; Stephano Maylad et Emerico Balassa vaivodis Transsylvanis obstruendi, impediendique materia semitas alpium provinciam injunxit; Brassoviam et Cibinium validas hujus regni civitates externis praesidiis communivit, diffisus Saxonibus; senes, impuberes ac omnem reliquam plebem imbellem atque imbecillem intra urbium, fortalitiorumque munitiones inclusit; fruges et quicquid cujusque generis annonae in campis colligendum rereponendumque superfuerat, cujus hic praesens annus tantam copiam attulit, ut nulli pene admirationi locus sit, exuri jussit, et pabula corrumpere; Moldavum et Transalpinum vajvodam per nuncios induxit, ut illi sese in Transsylvania cum totis copiis suis adjungerent, et ibi Turcam unanimes operirentur, quandoquidem neuter ipsorum per se sufficeret cum eo sine summo discrimine confligere, comprobans id consilii exemplo de jaculorum fasciculo, quo Scylurum quendam virum Scytham ad octoginta liberos usum fuisse accepimus,
                <pb n="23"/>
                quippe quod jacula omnia uno conatu minime possent confringi, singillatim vero nihil facilius; nimirum admonens, communibus viribus cum communi hoste tam potenti ac valido esse congrediendum. Neque dubito, eos conditiones adeo salubres accepturos. Caeterum dicunt Moldavum jam in castris esse cum octoginta millibus hominum, Transalpinum cum totidem. Nos Hungari cum Transsylvanis, si modo Hispanus et Alemanus miles, promissus a Romanorum rege Ferdinando, veniet, cujus adventus jam in quotidiana est exspectatione, ad centum millia armatorum accedemus, quoniam nemo, qui gladium gestare valeant, relictus est domi. In armis igitur omnes sumus, tamquam ultimam fortunam pro fide ac patria subituri. Deus autem, qui jam, ut speramus, Christianorum miserebitur, adjunget dexteram suam, et procul dubio cum Solimano pugnabimus. Istic, ut confidimus, in urbe Roma orabitur ab ecclesia pro fratribus, reddetisque Hungaris saltem hoc genere officii vices gratitudinis, qui a tot saeculis pro Christianitate belligerant et certe belligerabunt, ferroque infidelium, una cum Joanne rege suo malunt interire, quam perpetuo servire tanto tyranno.
                
                
                
            </p>
            <p>Habes publicarum rerum omnium faciem, in his nunc sumus; quae succedent, Deus scit. <persName>Ennio Verulano</persName>, cardinali, inquam, nostro dignissimo, cui tota nostra familia aeternum inserviet, diligenter me commendare, eidemque quicquid servitute mea praestare possim, oro velis offerre. Eum ita videre desidero, ut neminem mortalium ejus ordinis et sacerdotii desideravi, tanta illius integritas, tantus recti amor et magnitudo animi apud nos percrebuit.</p>
            <closer>
                <salute>Vale.</salute>
                <dateline>Thordae <date when="1538-08-10">IIII. id. Augusti MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Nicolao Bogaucio episcopo Dumnensi <abbr>S.</abbr>
            </opener>
            <p>Credo te non ignorare, antistes venerande, quod verae amicitiae, nisi novis ac ferme quotidianis officiis, beneficiisque interdum foveantur, ita ut incrementum sumant identidem, facile dissolvuntur. Id etsi nondum nostram attigerit morbi, quam sempiternam esse percupio: tamen nescio quo pacto brevissimum ad extinguendam occupasti compendium, dum desiderii ac petitionis meae assiduae saepe oblivisceris, quae quidem vix decem numorum aureorum utrique nostrum negotium facesseret. Est enim officium, quod poposci, non beneficium. Verum si illud praestitisses, beneficium mihi et quidem tanto majus, cumulatiusque exstitisset, quanto celerius a mora absolvisses, nec tot a me querimonias factas aure surda exspectasses. Utcunque tamen voluisti, fiat. Deinceps ego te non urgebo; forsan gratior ero, si minus utar opera tua. Atqui vereor, ne in rubiginem necessitudo nostra impingat, posteaquam illam exercere desierimus. Satis itaque nunc de his, de quibus nec in posterum quoque verbum faciam. Nihilominus colam te, et omni observantia habebo, amare certe, ut solebam, nequaquam potero, ubi abs te negligi videor.</p>
            <closer>
                <salute>Vale.</salute>
                <dateline>Segesvarii <date when="1538-03-06">pridie <abbr>non.</abbr> Martii MDXXXVIII.</date>
                </dateline>
            </closer>
        </div>
        <div type="prosa-epistula">
            <opener>Antonius Wrancius Stephano Maylad vaivodae Transsylvano S.</opener>
            <p>In tanta rerum hujus regni trepidatione propter hostilem Turcarum adventum, equo uno non imbecilli, non exiguo, non deformi, sed forti, pulchro, justa magnitudine, vegeto, et personae meae apto plurimum indigeo. Hanc abs te nec donari cupio, ne impudentiae perstringar, nec certo pretio deposco, ne tamquam cum mercatore videar agere, tuaeque dignitati per imprudentiam derogem. Verum si uno ex equitio tuo electiore pro munificentia vaivodali me dignaveris, eumque nunc per hominem istum meum miseris, quicquid oneris mihi imposueris, esto quod quinquaginta aureis aestimetur, nullum equidem detrectabo. Si autem id mihi ob instantis temporis iniquiorem conditionem condonabis, ego nihilominus operam dabo, ut
                <pb n="10"/>
                
                imposterum per occasionem tum honoris, tum officii mei recorder, et liberalitatem, gratiam, benevolentiamque tuam angusto ac dubio tempore in me collocatam, memoria non praeteream. Oro itaque, velis talem mittere, cui vitam meam credere secure possim in periculo; quemque mihi caeteri omnes amici mei pernegarunt, tu, quem domini loco habeo, dare non recuses, praesertim cum petita recusare magnis viris indecens ac humile esse perhibetur, eoque magis si nihil citra honestatem petatur. Sed ne effrons esse et jam extorquere videar velle, quod facilius quidem dabitur, quam ut pluribus verbis petendum putem, hoc unum addam, me cum fiducia petere, ex eo, quod inter caeteros regni hujus proceres, ad quem in re mea, eaque sane summe necessaria ac difficili certiore spe accurram, praeter te habeo neminem. Ne igitur ego fallar, tuque ut magnitudini tuae ista munificentia cumulum et gradum adjungas, meque deditiorem tibi efficias, quem posco, mitte jam cornipedem, et recte valeas.</p>
            <closer>
                <dateline>Albae Juliae Transsylvanae <date when="1538-04-13">idibus Aprilis MDXXXVIII.</date>
                </dateline>
            </closer>
        </div>
      </body>
    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1539-12-20">
        <titleStmt>
            <title>Petro de Gamratis episcopo Cracoviensi, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 300</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái Történelmi dolgozatok deák
                    nyelven. XXX (vol. 8-9, p. 54)
                    <relatedItem type="internet" target="jKYJAAAAIAAJ">
                  <ref>GBS</ref>
               </relatedItem>
                </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1539-12-20" period="15xx_2_third">1539-12-20</date>
            <placeName>Buda</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
         <pb n="55"/>
         <div type="prosa-epistula">
            <opener>Antonius Wrancius Petro de Gamratis episcopo Cracoviensi S.</opener>
        
            <p>Ea me humanitate superioribus diebus Cracoviae complexus es, eo favore ornasti, tantam etiam liberalitatis apud te copiam et praesenti fecisti et absenti obtulisti, ut nihil est quod a te expetere non audeam meque <sic>consequenturum</sic> non confidam, tam multa mihi de integritate ac tua erga me benevolentia persuaserim.  Is itaque Marinus Caboga Ragusinus, meus necessarius, ac mihi quum natione tum consuetudine ipsa pene a primis annis junctus, veniens nunc in Hungariam, ad me, vetere necessitudine nostra fretus, recta concessit.  Eum ut germanum fratrem accepi et amanter habui.  Quid animi haberet, quod tam longe e patria fuisset evagatus, quaesivi; multorum, respondit, urbes videndi et mores cognoscendi gratia, nonnihil etiam domestici otii affectus taedio.  Ego ut meo gentili debeo, hic ejus commodis libenter opera mea volebam consulere, et de statu providere, sed asperitas morum hujus gentis et inaequalitas displicuit.  Quare in Poloniam, ubi summam illi concordiam, politiam ac lenitatem commendarunt, sese conferre statuit et patrono cuipiam dedere.  Quum autem imprimis te ipsi benignum, liberalem, litteratorumque <pb n="55"/> asylum ac Maecenatem singularem quidam praedicarunt, dudum se tibi dedidit, praesertim quum et ego idipsum confirmaverim.  Venientem itaque ad te fide ac spe rerum suarum non dubia, vehementer oro, habeas commendatum, et numero tuorum adjungas.  Homo est aetate juvenis, sed ingenio atque maturitate vir, domi praeterea nobilis, moribus bonis et eruditione non exigua, quique sciet se pro voluntate tanti episcopi probe in tuo servitio gerere.  Si usui tibi non fuerit, dignabere saltem mea gratia alibi de loco honesto illi providere.  Quod si mea hac commendatione Marinus Caboga apud te consequitur, Antonius Wrancius praecipui favoris loco accipiet, cognoscetque fiduciam suam, quam in te habet collocatam, firmam, veram et constantem esse, nec minus fructuosam, tibique omni studio, opera atque observantia sedulo gratificari conabitur.  </p>
            <closer>
               <salute>Feliciter te valere desidero.</salute> 
               <dateline>Budae <date when="1539-12-20">XIII. kal. Januarii MDXXXVIIII.</date>
               </dateline>
            </closer>
         </div>
      </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1538">
        <titleStmt>
            <title>Epistulae anni 1540, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="A">Mg:A Verborum 996</extent>
        <publicationStmt>
            <p>Elektronska verzija: Croatica et Tyrolensia, znanstveni
                projekt na Filozofskom fakultetu Sveučilišta u Zagrebu,
                Hrvatska.  <date>Ožujka 2014</date>.</p>
        </publicationStmt>
        <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái, vol. 12, br. IV, s. 206-208.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1540" period="15xx_2_third">1540</date>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-08-16</date>
        Pisma iste godine spojena u jedan dokument.
    </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>

        <div type="prosa-epistula">
            <p>
                
                Ursulam meam tibi, ut me ipsum, et si quid me 
                mihi charius esse possit, etiam atque etiam commendo. 
                Negotium illius quonam pacto actum sit, aut, si adhuc 
                pendet, quomodo sese habeat, vehementer ex te scire 
                
                
                
                <pb n="204"/>
                
                cupio. Ut autem bene et ex sententia perficiatur, conserveturque ab indignatione viri, et a publica infamia 
                Deum etiam ac omnes superos precor et exoro. Donec 
                enim eius rei exitum optatum intelligam, vix crederes, 
                quantum doloris suffero, quantum molestiarum ac 
                moeroris devoro. Neque mireris; quandoquidem, ut 
                ommittam, quam obsequens, quam morigera in omnibus mihi semper extitit; tantam eius fidem, tantum 
                erga me amorem sum expertus, quantum nullius hominis alterius amicae a nativitate mea. Juva igitur eam 
                opera, studio, re atque industria tua, et utrumque 
                nostrum salvum reddes, altero conservato. 
                
                
                
            </p>
            <closer>
                <salute>Vale. </salute>
                <dateline>Albae Juliae Transylvaniae <date when="1540-03-01">kalendis Martii M. D. XL.</date>
                </dateline>
            </closer>
        </div>
        <div type="prosa-epistula">
            <opener>Antonius Verancsics Joanni Regi.</opener>
            <p>
                
                
                
                Probe humano ingenio comparatum est, ut severitate senum juvenes gubernentur, hique maxime obtemperent, maxime illi imperent ; quodque senibus pro 
                eorum aetate aliquando licuit, juventuti suae negent 
                licere, ac eam froeno etiam coerceant : nempe ut iam 
                securi a vitiis, et destituti ab omnibus voluptatis incitamentis, quae adhuc nobis a fronte sunt, et evincenda 
                supersunt. Verum saepenumero et ipsi metas auctoritatis
                
                
                
                <pb n="207"/>
                
                excedunt, resecantes in juventute etiam illa, 
                quae successivis temporibus natura ipsa indulsit, et 
                omnium sapientum scholae permisere. Hic multa exempla, rationes, argumentaque ad id facientia referre 
                possem, si causa mea disputando magis quam supplicando salvari deberet. Etenim excessus nostri, qui 
                maiorum disciplinae subiacemus, horum praesertim, a quibus exspectamus, multo graviores putantur; damnabilioresque efficimus, si aut excusatione diluimus, 
                aut defensione denegamus. Igitur, Clementissime Rex, 
                sit mihi in spontanea confessione venia, sit in tua clementia perfugium, sit in Maiestate protectio. Adamasse me superiore anno Ursulam mulierem, civem 
                Budensem, et ex ea filium suscepisse, non eo inficias. 
                Is nempe amor mihi non tam studio, quam casu obtigit, nam aedes, aetas, voluntasque nos coniunxerat; 
                si et corpora copulantur quis damnet, quod evitare 
                neque <sic>Hippolitus</sic> ipse potuisset, si hanc facultatem 
                habuisset. Ob id avunculum meum capitaliter mihi 
                indignari, Tuaeque Maiestati gravissime queri, deque 
                beneficiorum meorum privatione, tamquam qui et amore eius et gratia Tua essem indignissimus, vehementer agere audio. Retulerunt etiam pientissimum responsum, quod illi Maiestas Tua dederit : pro quo ego, si 
                mille saecula superero, si mille mortes obiero, nunquam me satisfacturum certo scio ; verum quoad vixero, fideli ac sedula servitute conabor me semper deditissimum et promptissimum Illi mancipium exhibere, 
                Eidemque ut non reprehendendis moribus, quocunque 
                modo his annis lapsus sim, probari possim, quemadmodum hucusque studui, advigilaturum posthac enixius polliceor. Quamquam autem illud, quod avunculus meus publicum fecerit, vel ipso crimine gravius 
                
                
                
                <pb n="208"/>
                
                accidit; quum sciam apud gentem tuam longe maioris 
                flagitii esse liberae mulieri amatorie commisceri, quam 
                e vivis hominem tollere, aut fortunas spoliare : omnia 
                tamen feram aequo animo, et voluntati eius morem 
                geram, meque illius correptioni non invitus subiiciam; 
                Quandoquidem non dubito, levem ac indulgentem mihi 
                in hoc etiam, ut in aliis commissis affulsurum. Porro 
                illud a Tua Maiestate supplici oratione peto, velit pro 
                regali sua voluntate avunculi etiam mei in me severitatem atque indignationem benignitate ac mansuetudine, qua est genuina, temperare, ne penitus ab eo 
                proiiciar. Est enim acerrimus censor et castigator 
                delictorum, praesertim si haec in suis cognoverit, 
                quos sine dubio virtute probitateque ceteros antecedere 
                mirifice desiderat. Quodsi et apud Te quispiam malevolus, praeter ipsum avunculum beneficentissimum 
                (nam ipse paterne mecum agit) causam hanc meam 
                difficiliorem iniquioremque reddidisset; itidem oro, 
                velis aures huic obturare, et mihi pro humano huiusmodi excessu ea clementia veniam dare, quam in omnes homines, ut hostes, sicarios, insidiatores, proditores, et jure damnatos praeteream, omni tempore, 
                cum exemplo admirando animi magnitudinis, quotidie 
                diffundis.  
            </p>
            <closer>
                <salute>Cui Deus Optimus et Omnipotens omnia 
                    fausta, prospera atque felicia cum optata incolumitate 
                    concedat.</salute>
                <dateline>Albae <date when="1540-03-24">IX. kalendas Aprilis M. D. XL.</date>
                </dateline>
            </closer>
        </div>
        <div type="prosa-epistula">
            <opener>Ad Melchiorem Astronomum.</opener>
            <p> Summa laetitia annum hunc videbar mihi agere et incredibili desiderio ultimas, quas promittebas, exspectabam kalendas Februarii, eoque certe majore ac firmiore ducebar spe, quod haec palam et citra dubium affirmares eloquererisque, praesente et non invito illo, avunculo, inquam, meo, coram quo nunquam *) adhuc tuto mihi licuit significare vel unico nutu, ejusmodi me <sic>ambitiunculis</sic> aut tangi aut affici. Ecce, quam durum quam acerbum sese hujus ipsius anni exitus mihi praebuit! quam ingratae istae tuae advenere kalendae, et attulere omnia, ut vides, infausta et funesta, cum longissima multorum malorum serie, vereorque ne sint mihi omnium miseriarum principium, omnium bonorum, si quidem aliquibus unquam sim usus, meta! O nequam fortunae meae conditionem! Sic mecum agit omni tempore, ut cum Tantalo quopiam: arridet saepe, illudit saepius, nunquam eadem, nunquam diu certa, nunquam stabilis, et me, ut fallentis mos est, semper varia semper pendula detinet, omnibusque in rebus meis, tum laetis tum prosperis, velut intercalarem, aut, ut Graeci dicunt, embolysmon quoddam, tristem ac sinistram sese ingerit, ut his ingratis vicibus <pb n="100"/> totos dies affligat, tuncque gravius, quum jam jam comprehendere mihi videor, quod offerebat, retrahit atque aufert, habens nec aetatis nec virtutis rationem aut personarum delectum. Praesens calamitas mea aliaeque plures, quae praeterierunt, erunt tibi argumento. Sed quid tam multis querar. Projectum me ab avunculo meo, remque meam apud eum ultimo esse loco percepi. Causam tibi constare non dubito, quae nemini non constat, ipsius inprimis avunculi mei publica querimonia, deinde inprobando aemulorum malevolorumque studio, opera, officio; ita ut plus offuere mihi proximorum delationes, quam <sic>ejusce</sic> rei culpa, cujus quidem vehementer me etiam pudet; nec scio, qua ratione expurgem me, quum difficile sit, persuasiones tales e vulgi pectoribus exstirpare. At, quum avunculum meum scio cultorem esse summae justitiae, summae prudentiae copiosum ac sapientiae exemplar, facile tuis rationibus acquieturum credo. Quare, si praescita tua nolis falsa mihi evenire, indue partes et fratris et amici, accedas ad avunculum, aperi illi quid res ista veritatis habeat, neque amori me, qui mihi impingitur, succubuisse *) nega, hominem dein esse indicato, et nepotem; postea ingeniose adhibe omne patrocinium, et me indignationi ejus eripe. Nam quicquid felicitatis mihi astra pollicentur, in Statilii manus collocarunt. Immo Statilius ipse et fortuna et sidus meum est felicissimum, quem tu si nunc mihi reconciliatum efficies, omnia vaticinia tua fauste ac feliciter evenisse cognoscam. 
            </p>
            <closer>
                <salute>Vale.</salute>
                <dateline>Albae Juliae Transsylvanae <date when="1540-03-28">V. kal. Aprilis MDXL.</date>
                </dateline>
            </closer>
        </div>
        
      </body>
    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1542-01-10">
        <titleStmt>
            <title>Petro Royzio Maureae, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 186</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái, vol. 12, p. 309-310; LXI. (V. b.)
                </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1542-01-10" period="15xx_2_third">1542-01-10</date>
            <placeName>Kraków</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
         <pb n="309"/>
            <div type="prosa-epistula">
                <opener>Antonius Wrancius Petro Royzio Maureae S. D.</opener>

                <p>Erasmus meus necessarius, vir in me non mediocriter semper officiosus, nimis
                    festinanter, et me inscio, ineptos hos, et tumultuarie dudum factos versiculos
                    dedit in lucem et Gamrato Praesuli amplissimo <pb n="310"/> dedicavit, tamquam
                    fortasse meruissem ego a doctis legi, qui vix aspici dignus sim. Equidem vereor,
                    ne hoc officio offecerit potius, ac detraxerit meo nomini, quam profuerit, aut
                    quippiam commendationis addiderit; quippe quod versus hi aliquot mendis non
                    carebant, utpote qui in manus authoris vix semel redierint, propter repentinam
                    et minime expectatam mortem parentis pueri. Nam insuave et iniucundum erat
                    festas Musas lugubribus miscere, quum et parenti sepulchrale carmen eodem fere
                    tempore edebatur. Quacunque tamen ratione Erasmus meus egit mecum, boni
                    consulam, nec hos versiculos qualescunque luci subtraham; sed quemadmodum pro
                    tuo in me ardentissimo studio flagrantissimoque amore peroptasti, recognovi, et
                    mea manu adiecto etiam uno ad puerum epigrammate perscripsi, atque ad te ut ad
                    hominem doctissimum meique amantissimum mitto. Eos tui, Mauree suavissime, ubi
                    tua quoque littera et iudicio examinaveris gravissimo, Praesuli tuo Gamrato
                    velim reddito. Me vero, ut coepisti diligito. </p>
                <closer>
                    <salute>Vale. </salute>
                    <dateline>Cracoviae <date when="1542-01-10">X. die mensis <corr>Januarii</corr>
                            M. D. XLII.</date>
               </dateline>
                </closer>
            </div>
      </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1543-05-16">
        <titleStmt>
            <title>Paulo Murany epistula, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 101</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái, vol. 12, s. 211, br. VI.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1543-05-16" period="15xx_2_third">1543-05-16</date>
            <placeName>Alba Iulia</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
        <body>
            <pb n="211"/>
            <div type="prosa-epistula">
                <opener>Antonius Verancsics Paulo Murany S. P. D. </opener>
                <p>Cur gratulationis huius meae in nuptiis Sigismundi Augusti Poloniae Regis habitae tam pertinaciter exemplum ad te mitti contenderis, non video.  
                    Nihil enim habet in se dignius, quam quod ex sententia Reginae meae habitam putem. Misi tamen, ut mutuae nostrae amicitiae, cui ambo nihil unquam negavimus, morem geram. Ceterum oro vehementer, ne 
                    cuipiam eius feceris copiam. Nam etsi fortasse aptius recitata piacuit : vereor tamen, ne pensitatius lecta 
                    displiceat. Porro judicia publica, quibus non omnes 
                    litterati scripta sua feliciter committunt, quam varia 
                    semper, quam saepe iniqua consueverunt esse, non 
                    ignoras.</p>
                <closer>
                    <salute>Vale.</salute>
                    <dateline>Cracoviae <date when="1543-05-16">XVII. Kalendas Junii 1543.</date>
               </dateline>
                </closer>
            </div>
        </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1543-07-20">
        <titleStmt>
            <title>Magdalenae Millaversiae, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 523</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái, vol. 12, s. 212-215, br. VIII.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1543-07-20" period="15xx_2_third">1543-07-20</date>
            <placeName>Alba Iulia</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
        <body>
            <pb n="309"/>
            <div type="prosa-epistula">
                <opener>Antonius Verantius Magdalenae Millaversiae</opener>

                <p>Quod a decennio nihil ad te de vitae ac status mei ratione vel semel nec
                    scripserim nec nunciaverim, Magdalena, quemadmodum veteres auctores nostri, <pb n="213"/> illique jucundissimi postulabant, causa est, quod iam quum propter
                    annos, qui mihi in dies VIII. lustro ad IX. properant, tum propter tristissimas
                    et graves difficultates, in quas horrendae et continuae Magni Turcae Zulimani
                    victoriae nos abiecerunt, factus sim semisenex, et ferme totus barbarus, quod
                    inter hanc pervicacem, sylvestrem et alpinam gentem tam intime, tamque diu,
                    velut aeternum a vobis solum venissem, degam. Et quamquam me hominem ex vultu
                    membrisque agnoscam, quod et os fero sublime, et coelum videam, quippe qui
                    nondum omni ex parte destitutus sum ratione, humanitatis tamen atque urbanae
                    conversationis perinde ac oblitus; quum hic ubique pene paganus sim ac montanus,
                    non alium me quam Cyrcaeam quandam Metamorphosim factum putem, tuncque magis
                    adhuc credam, id mihi contigisse, quum intentius priorem vitam, et nobilissimae
                    stirpis consortia, amicorum convictus et consuetudines, contubernia,
                    sodalitatesque mecum recolam, quibuscum in ista urbe Veneta summa voluptate
                    studiorum litterariorum juventutem excolebam. Quod quam verum sit, tam tibi
                    mirandum videri minime debet. Quandoquidem ut plantae et semina, quod Cyrus ad
                    suos Persas campestres olim sedes peroptantes, fertur dixisse : sic et hominum
                    mores ac ingenia regionum similitudinem trahunt. Verum nec has ob res, Tui me,
                    meum suavium, oblivisci ullo tempore posse existimes ; quamvis et pulchritudo
                    Tibi Tua praeterit, et ipse iam eo Cupidine, qui nos coniunxerat, destitui
                    videar. Maiora certe ego amabam et admirabar, delicium ! quam aut formae
                    praestantiam, aut <sic>adaptissimae</sic> aetatis florem ; mores imprimis ab
                    omni avaritia Corynthiaca alienos, modestiam dein jucunditati, comitatemque
                    affabilitati <pb n="214"/> copulatam ; musicae postea scientiam, in qua sic
                    voce, sic pollebas fidibus, ut quum seu Lydios modos, seu Jovios addam, et
                    reliqua, quibus facile cedunt, Venetos movere maluisses, Ariona vincere et Argum
                    sopire posse haud dubie mihi videbaris ; ingenuitatem postremo ac elegantiam
                    actionum, quam in Te tam solidam tam raram cognovi, ut a Trojana nobilitate, a
                    qua multi Reges, plurimaeque nationes remotissimam originem ac fastuosas
                    magnitudines non tam mutuare, quam trahere contenderunt, prodiisse Te censuerim.
                    Hincque est, quod licet externa imagine, gestuque ac decore bellam et
                    famigeratam laudem perspicue referres ; supra etiam nescio, quid magis tam
                    suave, tam delectabile ex ore, ex oculis spirares, quo mihi ad ipsam quoque
                    Venerem propriis accedere videreris: tamen postmodum ad internam et penitiorem
                    Tuam consuetudinem reductus, pudicam et verecundam pene Lucretiam Romanam
                    apparenter in Te deprehendebam. Quapropter et voluptates illas Tuas hoc
                    honestatis velo sic restrictas, et cum frugalitate quadam concessas, procul
                    dubio chariores optabilioresque reddebas, longeque maiorem ipsarum
                    existimationem pretiumque apud amantes excitabas; sciens omnem copiam vilem
                    esse, et ad vulgus pertinere. Sed excusationum, blanditiarumque satis ! Ad
                    veniam avocor, quam ut mihi concedas, non sis dura ; eam enim promerui vel hac
                    epistola, qua vives, ipsa si vivet. Ceterum memineris amici, et amantem licet
                    absentem, redama, aevoque fugitivo fruere ! Nam autumnus, veris ac aestatis
                    bonorum spoliator, iam adest, et bruma instat, quae mihi, si reliquum ex eo
                    fecerit nihil, meos casus solabor ex alienis, tuisque saltem pascar virtutibus,
                    quibus quum per omnes aetates fuisti hucusque <pb n="215"/> amabilis, tum in
                    senectute, quod erit cumulatius, fies etiam honorabilis.</p>
                <closer>
                    <salute>Vale. </salute>
                    <dateline>Albae Juliae Transsylvanae <date when="1543-07-20">XIII. kalendas
                            Augusti MDXLIII. </date>
               </dateline>
                </closer>
            </div>
        </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1553-08-12">
        <titleStmt>
            <title>Petro Francisco Parrhisio, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="B">Mg:B Verborum 137</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Siječnja 2008</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái Történelmi dolgozatok deák
                    nyelven. XXX (vol. 4, p. 49)</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1553-08-12" period="15xx_2_third">1553-08-12</date>
            <placeName>Sofia</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1501-1550</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
         <div type="prosa-epistula">
            <opener>Antonius Verancius Petro Francisco Parrhisio suo S.</opener>
        
            <p>Proxime quum Belgradi essem, dedi ad te litteras cuidam nobili viro, Josepho nomine, qui se dicebat in patriam profecturum.  Iis litteris quoniam latius refricavi inter nos mutuam nostri memoriam, non est quod his plura scribam, intentus alioqui etiam itineri, cujus vel horam praeter nocturnas non intermitto.  Ignosces itaque, et me vel spiritu tuo tecum amplectere, quum ipse meo te etiam exosculer, quoties in mentem venis.  Venis autem quam saepissime, hoc praesertim itinere, in quo dum passim in homines Ragusinos incido, nequeo quin tecum et somnos et vigilias exigam.  Verum quoniam avocor ab auriga,  qui jam junxit meos jugales et insedit, finire epistolam cogor.  Rogo itaque te, ut has inclusas ad patrem meum charissimum quamprimum mittere cures, in quo facturus es mihi rem pergratam.  </p>
            <closer>
               <salute>Vale.</salute> 
               <dateline>
                  <date when="1553-08-12">Duodecima Augusti, 1553.</date>  Zophiae apud Tracas.</dateline>
            </closer>
         </div>
      </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1557-12-24">
        <titleStmt>
            <title>Casimiro nepoti suo salutem, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat prema rukopisu.</p>
        </editionStmt>
        <extent ana="B">Mg:B Verborum 440</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái, vol. 12, s. 219-220, br. XII</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1557-12-24" period="15xx_2_third">1557-12-24</date>
            <placeName>Vienna</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1551-1600</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
         <pb n="219"/>
         <div type="prosa-epistula">
            <opener>Reverendissimo Domino Georgio Drascovicio 
            Episcopo Quinqueecclesiensi. 
            
            <salute>Reverendissime Domine et frater mihi observandissime atque amantissime, salutem et servitiorum 
            meorum commendationem.</salute>
            </opener>
        
            <p>
             
            
            Quod attinet ad negotium 
            meum de re Agriensi, de cuius statu nemo poterit 
            melius iudicare, quid erit faciendum et quomodo transigendum, quam is Magnificus dominus Stephanus 
            Dobo Vaywoda Transylvaniae, Reverendissimam 
            dominationem Vestram vehementer rogo, ut quum de 
            hac ipsa re mea apud Suam Maiestatem aget, velit 
            non <sic>gravate</sic> Eidem Maiestati cum dexteritate suggerere, dignetur etiam ab hoc ipso domino Dobo de eo 
            ipso negotio Agriensi informari ; quum quidam ex fratribus nostris parum, aut omnino nihil soleant curare 
            de fratrum et amicorum suorum incommodis, dum se 
            quibuscumque inventis suis, speciem tantummodo, non 
            rem utilitatis cuiuspiam habentibus, sese Principibus 
            insinuant. Quod quantum a generosis animis alienum 
            esse debeat, certus sum dominationem Vestram Reverendissimam non ignorare ; eaque causa Eandem quoque magnopere peto, velit huic negotio meo adesse; 
            mihique illud ita expedire, ut possim quandoque dicere in sola me Dominatione Vestra Reverendissima 
            conquievisse. De confirmationis nostrae procuratione, 
            quid fieri debeat nescio. Litterae Suae Maiestatis ad 
            Pontificem datae apud me sunt ; dominus etiam Don 
            
            
            
            <pb n="220"/>
            
            Diego abitum post festa parat. Nostri fratres confirmandi et consecrandi, ad sua quique dilapsi sunt, 
            vel minima quidem tantae rei deliberatione instituta ; 
            quo nequeo non sollicitus esse, dum Ecclesiae meae 
            necessitatibus cupiam prospicere, et nolim in eas censuras incidere, quae imposterum aliquot paucis elapsis 
            mensibus omnia nobis ingruent graviora. Peto itaque 
            in maiorem modum, ut Dominatio Vestra Reverendissima scribat huc ad nos omnes confirmandos, quid 
            facto opus sit, ut ipsa etiam absente nos hic et nostri 
            et ipsius curam geramus. Praeterea rogo Dominationem Vestram Reverendissimam, non gravetur mihi 
            expedire unas litteras Regiae Maiestatis ad Cassovienses praefectos, ut quum illinc Agriam versus proficiscar, comitentur me, quousque infesta hostibus loca 
            praeteriero. Quum autem novos Agriae praefectos et 
            Capitaneos substituere me oportebit, non remanentibus iis in officiis suis, qui nunc illic agunt ; decrevi 
            inter ceteros, qui mihi ad haec loca idonei offeruntur, Stephanum Zolthay eo transferre ex Comaromio, 
            ut virum et probum, et militarem. Dominationem 
            Vestram Reverendissimam similiter rogo, faciat de 
            hoc Suae Maiestati meo nomine mentionem, atque 
            Eidem supplicet, dignetur eum mihi gratiose concedere ; in eum scilicet eventum, si eum mihi adiungere 
            voluero. Comaromii enim facilior est inventu hominum 
            huiusmodi copia, quam Agriae; et alioqui loco illi 
            longinquiori etiam securiores sunt praesidiarii, quam 
            qui inibi sedes habent, ob iniquitatem praesentium 
            ipsorum et rebellium violentias, quorum vicinia etiam 
            probos ne ad improbitatem cogat, timendum est, et 
            providendum, ne his necessitatibus obnoxii simus. Ad 
            reliqua sua erga me officia, hoc etiam cumulatissimum <pb n="221"/> accedet. De rebus aliis nihil occurrit, nisi ut Magnificum dominum Stephanum Dobo habeat apud Suam 
            Maiestatem commendatum. 
            
             
            
             
            
                </p>
            <closer>
               <salute>Bene feliciterque valeat.</salute> 
               <dateline>Viennae <date when="1557-12-24">24. Decembris 1557.</date>
               </dateline>
            </closer>
         </div>
      </body>    
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
    <teiHeader>
        <fileDesc xml:id="vrancic-a-epist-1567-04-05">
            <titleStmt>
                <title>Antonius Verantius episcopus Agriensis
                    cardinali Commendone, versio electronica</title>
                
                <author key="vranc01">
                    <persName xml:lang="hr">Vrančić, Antun</persName>
                    <date>1504-1573</date>
            </author>
                
                <editor>
               <persName>
                  <ref>Bessenyei József</ref>
               </persName>
            </editor>
                <respStmt>
                    <resp>Hanc editionem electronicam curavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <edition> Digitalizat modernog znanstvenog izdanja (2002). </edition>
            </editionStmt>
            <extent ana="B">Mg:B Verborum 632</extent>
            <publicationStmt>
                <p>Elektronska verzija: Profil hrvatskog latinizma, znanstveni projekt na
                    Filozofskom fakultetu Sveučilišta u Zagrebu, Hrvatska. <date>Siječnja
                        2012</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl> MEK-02208 Lettere di principi = Litterae principum ad papam (1518-1578) /
                    szerkesztő Bessenyei József; fordító Kulcsár Péter, Nagy Gábor levél(ek),
                    dokumentum(ok) ; olasz, latin, magyar eredeti kiadvány: Lettere di principi =
                    Litterare principum ad papam = Fejedelmi levelek a pápának : 1518-1578 / átírta
                    és kiadta Bessenyei József Roma : Római M. Akad. Fraknói V. Történeti Int. ;
                    Budapest : OSZK, 2002 ISBN 963 200 442 6 Magyar történelem 1527-1790,
                    Egyháztörténet magyar történelem, római katolikus egyház, levelezés, pápa,
                    forrás, Vatikán, 1518-1578 MEK-be került: 2002-11-09 URL:
                    http://mek.oszk.hu/02200/02208 <relatedItem type="digitalizat">
                        <ref type="internet" target="http://mek.oszk.hu/02200/02208/">MEK OSZK
                            (PDF)</ref>
                    </relatedItem>
            </bibl>
         </sourceDesc>
        </fileDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1567-04-05" period="15xx_3_third">1567-04-05</date>
                <placeName>Prag</placeName>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 16 (1501-1600)</term>
                    <term>1501-1550</term>
                </keywords>
                <keywords scheme="genre">
                    <term>prosa oratio - epistula</term>
                </keywords>
            </textClass>
      </profileDesc>
        <revisionDesc>
            <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-29</date> Revizija oznaka. Svako pismo
                u posebnu datoteku. </change>
            <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-04-30</date>
                Novo, unificirano zaglavlje. </change>
            <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2011-12-30T11:22:06</date>
         </change>
        </revisionDesc>
    </teiHeader>
    <text>
        <body>
            <div type="prosa-epistula" n="31.2">
                <head>XXXI/2 <date when="1567-04-05">1567. 5. Aprilis</date>, Pragae Antonius Verantius episcopus Agriensis
                    cardinali Commendone</head>


                <note resp="BJ">Segr. Stato, Principi, 27, f. 319.</note>

                <opener>Illustrissime ac Reverendissime Domine mihi semper colendissime! Salutem
                    servitiorumque meorum commendationem.</opener>
                <p>Mense Maio anni superioris Illustrissima Amplitudo Vestra dederat ad me litteras
                    Augusta, quibus singulari studio doctorem Illicinum, virum sane magno ingenio
                    excellentique doctrina mihi commendaverat eo nimirum nomine, ut, quantum per eum
                    favorem fieri possit, quem apud Reverendissimum Dominum Strigoniensem
                    Metropolitanum Hungarorum habeam, curare eundem cum eodem reconciliandum
                    delendasque omnes controversias, quas hactenus mutuo inter sese (alter maiori
                    non cedendo, alter minori dignitatem suam non summittendo) aluerant. Cui
                    Illustrissimae Amplitudinis Vestrae voluntati morem gesturus studiosissimus
                    alioqui mea etiam sponte eiusdem domini Illicini, amici mei veterani ac notae
                    rarioris, commodioris eaque cura ac solicitudine dudum occupatus multo
                    diligentius rem aggressus (adhibita argumentis meis, quum Illustrissimae
                    Amplitudinis Vestrae, tum etiam Illustrissimae cardinalis Augustani authoritate,
                    qui itidem scripserat ad me de hoc ipso negotio) nihil omnino pro meis viribus
                    rationum earum in hac harena praetermisi, quibus arbitratus sum id me
                    controversia ad optatam compositionem tantorum cardinalium auspiciis
                    existimationeque adiutum posse deducere eundemque doctorem Illicinum in
                    pristinam gratiam praesulis sui restituere. Nec multos dies praeterire passus ad
                    litteras Reverendissimae Amplitudinis Vestrae (quas quidem habeo iucundissimas)
                    largiore epistola respondi obiter eandem edocens de utriusque ingenio ac
                    moribus, de causis ipsorum controversiae, de difficultatibus compositionis
                    eiusdem. Item, quod ego non essem defuturus provinciae mihi demandatae quodque
                    sperare me in posterum idem negocium felicius tractaturus et ex sen <note resp="BJ">57 In originali: Hec.</note>
                    <milestone unit="page"/> tentia confecturus accessione nominis Illustrissimae
                    Amplitudinis Vestrae et Illustrissimi cardinalis Augustani – quo praecipue
                    utendum mihi esse proposueram –, et demum, quod, quicquid profecisse, haud mora
                    easdem Illustrissimas Amplitudines Vestras essem facturus certiores. Igitur
                    consumpto in hac harena uno ferme anno integro assidue lapidem hunc urgendo
                    summa solicitudine summoque conatu nihil omnino effeci, quod, quantum
                    Reverendissimus Dominus Strigoniensis in gratiam Illustrissimae Amplitudinis
                    Vestrae et cardinalis Augustani inducebatur ad indulgendum, tanto minus dominus
                    Illicinus de indulgentia antistitis sui cogitare videbatur efferens subinde
                    innocentiam suam et aequitatem causae suae exigens, questus insuper de quibusdam
                    iniuriis, quasi parem, non superiorem habuit archiepiscopum. Sic postremo, quum
                    iam ego diebus proximis in Bohemiam a Caesarea Maiestate accersitus a
                    Reverendissimo Domino Strigoniensi recessissem, data eidem domino Illicino
                    facultate aequitatem causae suae iure prosequendi rem omnem eius judicio
                    commisit. In eo tandem, quemadmodum postea ex amicorum litteris intellexi,
                    omnibus calculis convictus ac reus actus sententiae quoque canonicae coactus est
                    sese subjicere. Aiuntque, quod ad se summittendum et ad paternam sui praesulis
                    veniam amplectendam nec adhuc potuerit induci meo quidem magno dolore, quum ei
                    semper amicus fuerim et eruditionem eius maxime fecerim. Nec scio, quomodo iam
                    rem illius iuvare potero, nisi, si vel in parte aliqua Senensis gentis (sit
                    honor nationi) exuet vehementiam – de quo in genitura sua videtur nonnihil
                    copiosus hausisse – seque nostro sedatiori accommodandum curabit, quod et
                    demittere sese et attollere consuevit cursu rerum postulabante. Alioqui nec
                    Romana mansione usurus commode iuxta illud tritum: Quum fueris Romae, Romano
                    vivito more, quum fueris alibi, vivito more loci! Nam et Strigoniensis Valacchus
                    Transalpinus est et ego Dalmata, in Hungaria tamen fortunam et benedictionem Dei
                    assecuti, certe in eo toti sumus, ut genti nos accommodemus, apud quam vitam
                    degimus. Sed de illo Illicino hactenus. Ego plurimum cupio Illustrissimae
                    Amplitudinis Vestrae benevolentiam habere. Quodsi et in gratia eius esse potero
                    (de qua iam me proxime illius litterae securum faciunt), felicius agi mecum in
                    humanis rebus putabo, interim admodum eandem rogans, ut officiis meis,
                    quantulacunque illa esse poterunt, crebrius uti non dedignetur, quae quidem tam
                    propensa semper est habitura, quam quae propensissima. Nec ego quicquam habebo
                    gratius, quam quod eius gratia facere ac praestare potero.</p>
                <closer>Deus Illustrissimam Amplitudinem Vestram felicitet et incolumem servet.
                    Pragae, V. Aprilis. M. D. LXVII. Illustrissimae et Reverendissimae Amplitudinis
                    Vestrae Benevolus servitor Antonius Verancius episcopus Agriensis
                    propria</closer>

                <note resp="BJ">Annotatio: Pars datum subsequens ipso ab Antonio Verantio scripta
                    est.</note>

                <milestone unit="page"/>
                <milestone unit="page"/>
            </div>
        </body>
    </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1573-05-03">
        <titleStmt>
            <title>Casimiro nepoti suo salutem, versio electronica</title>
            <author key="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>Darko Novaković</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat prema rukopisu.</p>
        </editionStmt>
        <extent ana="A">Mg:A Verborum 82</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Srpnja 2012</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>NSK R-5717/4/II</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1573-05-03" period="15xx_3_third">1573-05-03</date>
            <placeName>Galgocz</placeName>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1551-1600</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
        Prva verzija.
    </change>

      </revisionDesc>
   </teiHeader>
   <text>
      <body>
         <div type="prosa-epistula">
            <opener>Strigoniensis Casimiro nepoti suo salutem.</opener>
        
            <p>
            Misi tibi cura Pauli Suscouith, officialis Tyrnauiensis domus nostrae, florenos decem, quibus necessitatibus tuis consules, quum opus habebis. Caeterum dicas fratri tuo, si adhuc est Posonii, ne Raphaelem discedens in societatem suam admittat (et hoc propter bonos respectus), si forte cum illo vellet recedere. Nec ullo pacto teneatur in domo nostra, donec istic erit. Dicasque hoc etiam Vincentio. Vltra enim <gap/>. <pb/> Non vageris extra domum, sed attende officio, quod iniunxi tibi. 
                </p>
            <closer>
               <salute>Vale.</salute> 
               <dateline>Galgocii <date when="1533-08-12">3. Maii 1573.</date>
               </dateline>
               <signed>Strigoniensis idem</signed>
            </closer>
         </div>
      </body>    
   </text>
</TEI>
